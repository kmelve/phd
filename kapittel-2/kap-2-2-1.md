# Korpuslingvistikk i religionsvitenskap

I denne delen skal jeg presentere analytiske metoder og teknikker som hovedsakelig knyttes til korpuslingvisikk, men som de senere årene også har fått en viss innpass i andre deler av humanistisk forskning. Begrepshistorisk forskning på denne mengden tekstmateriale er lite utbredt innenfor den religionsvitenskapelige forskningsdisiplinen, og i det norske forskningslandskapet finner er slike aviskorpus stort sett brukt av språkforskere for å ulike språklige fenomen. En kan spekulere i hvorfor det har vært slik, men mitt inntrykk er at det er en kombinasjon av metodologiske interesser og det faktum at disse kildene har vært forholdvis utilgjengelige for de uten en spesialisert teknisk kompetanse. Det har blitt invistert penger og tid på å lage digital infrastruktur som skal gjøre det enklere og mer effektivt å forske på slike tekstkorpus, som blant annet har resultert i verktøyet Corpuscle som vi skal gå nærmere innpå senere i denne delen.

Innenfor korpuslingvistikk har det blitt utviklet metoder for å undersøke språklige fenomen i store tekstsamlinger på en forholdvis effektiv og systematisk måte. Tilnærmingen er preget av kvantitative metoder og de store metodologiske utfordringene har gått på grammatiske klassifisering og såkalt «tagging» (merking) av tekstene. Spesielt dersom tekstkorpuset representerer naturlig språk, det vil si tekster som ikke er strengt formaliserte etter grammatiske regler (uten unntak). Enkelt sagt, de fleste tekster som utgis og brukes i hverdagen inneholder skrivefeil og grammatiske avvik. Dette kan være grunnlag for interessante studier i seg selv, fordi grammatiske avvik kan også representere språklig endring.

Metodene innenfor korpuslingivistikk har først og fremst blitt utviklet for lingivistiske tilnærminger, men blir også brukt utenfor språkforskningen. I siste tiårene skjer mer og mer av vår kommunikasjon i gjennom digitale kanaler. Til og med mye av vår talekommunikasjon blir i dag digitalisert, og i dag går titusener av mennesker rundt med datamaskiner i lomma som er i stand til å transkribere talespråk på relativt få sekunder[^1424408534-1424160707-1]. Alle disse frasene blir lagret og analysert for å gjøre algoritmer bedre til å gjenkjenne språk (og intensjonene bak talehandlingene) til tross for språklige, fonetiske og grammatiske variasjoner. {@TODO: Skrive mer utfyllende om relasjonen mellom kommersielle interesser og forskning? Eller bare droppe det?}

Dette prosjektet gir en oversikt over hvordan spiritualitetsklyngen i Norge over en lengre periode. Gjennom digitaliseringsprosjektene til Nasjonalbiblioteket, forskerne bak Norsk Aviskorpus og det kommersielle foretaket Retriever som står for Atekst har vi tilgang på en overflod av tekster som representerer en del av den norske spåkvirkeligheten. Disse tekstene er søkbare, noe som også gjør det mulig å identifisere relevante tekster og danne et eget spesialisert korpus.

Selv om teknologiske utviklinger og institusjonelle satsninger har gjort det mulig å forske på spiritualitetsklyngen i tusenvis av tekster fra et overgripende perspektiv gjenstår det mange utfordringer og rom for forbedringer. Særlig eldre tekster er vanskelige å digitalisere på grunn av lav oppløsning, kompleks utforming og utydelige tegn. Feilskriving og unøyaktigheter sniker seg inn i moderne tekster også, selv om disse ikke gjennomgår samme automatiske transkriberingsprosess som eldre tekster. Teknologien og de kvantitative tilnærmingene skaper forventninger om full presisjon, fordi det er teoretisk mulig, men i praksis er det ikke det (uten betraktlig større menneskelige og økonomiske ressurser). På en annen side kan usikkerheten kontrolleres for med statistiske metoder. Det er viktig å presisere dette når det som følger er preget av kvantitative fremstillinger, som gjerne gir inntrykk av total presisjon. {@TODO: Flytte til en annen del av avhandlingen som handler om DH?}

Korpuslingivistiske metoder er ikke særlig utbredt i det metodologiske repetoaret i dagens religionsvitenskap, men det finnes noen unntak. I «’Goblins, owles and sprites’: Discerning early-modern English prenatural beings through collocational analysis» {Ostling:2014if} undersøker Michael Ostling & Richard Forest bruken av ord som *fairy*, *goblin*, *imp*, *ghost* og *spriptes* i ti engelskspråklige tekstkorpus[^1424408534-1424160707-2]. De ser på distribusjonen av disse ordene mellom forskjellige sjangre og redegjør for preferanser og fremstillinger av de forskjellige «fornaturlige» vesenene {Ostling:2014if@556}. De påpeker også idiosynkratisk bruk, og konkluderer ut fra en kollokasjonsanalyse at disse leksemene preges av den samme vagheten i tidlig-moderne engelsk, som i dag. De identifiserer en viss stabilitet i det semantiske innholdet til noen av disse leksemene, og konkluderer med at de ofte brukes for å markere et «twillight domain of the ‘prenatural in general’ – of the sorts of things we can’t descripe or don’t know much about» {Ostling, 2014 #2196@563}.

Ostling & Forest påpeker at det i tekstene også hersker en ambivalens om vesenes ambivalens, en meta-ambivalens {Ostling, 2014 #2196@564}. De sammenlinger dette med den samme ambivalensen som hersker for religionsbegrepet, og påpeker, med referanse til Z. Smiths lesning av Leuba[^1424408534-1424160707-3], at dette inviterer til en diskusjon om hvilken rolle disse begrepene får: «As with religion, so with demons, fairies, goblins, and their ilk: we have no data for the thing itself. What we have are words: definitions, contestations, refusals to define.» {Ostling, 2014 #2196@564}. Det samme gjelder for spiritualitetsklyngen og tilnærmingen i dette prosjektet. Vi har først og fremst med ord og definisjoner å gjøre. Spiritualitetsklyngen består av begreper som ikke nødvendigvis lar seg enkelt definere, eller kan antas å ha en avklart relasjon til andre begreper (som f.eks «religion»).

Det hersker også en slik «meta-ambivalens» i spiritualitetsklyngen. Siden *spirituality* gradvis blir brukt mer også i akademia, har det de siste årene blitt gjort flere studier som forsøker å få grep om hvordan vi skal operasjonalisere det, spesielt i forhold til religion og religiosity. Spesielt i religionspsykologi og sosiologiske tilnærminger til religion har dette blitt et hyppigere tema. I forbindelse med har vi fått to studier som tar i bruk korpuslingvistiske metoder for å undersøke et tekstkorpus basert på fritekst-svar fra et spørreskjema som ble delt ut blant respondenter i USA og Tyskland. Stefan Altmeyer & Constantin Klein har trukket ut svarene fra spørsmålene «hvordan definerer du spiritualitet?» og «hvordan definerer du religion?» fra den Biefeld-baserte krysskulturelle undersøkelen om «spiritualitet» {@TODO: referanse}. De ser spesielt på nøkkelord og semantisk klassifikasjon, og er spesielt opptatt av relasjonen mellom «spiritualitet» og «religion».

Siden tekstene kommer fra en spørreundersøkelse med rundt 1800 respondenter og har lett tilgjengelige bakgrunnsvariabler (fra de andre spørrepostene) som kjønn, innteks og lignende, har de mulighet til å undersøke relasjoner mellom disse variablene og de funnene de gjør i innholdsanalysen av tekstene. De deler for eksempelet korpuset inn i grupper ut fra hvordan respondentene svarer om sin egen spiritualitet[^1424408534-1424160707-4].

For å finne språklige mønster har Altmeyer & Klein brukt en metode som identifiserer nøkkelord (key words) i tekster ved å sammenligne dem med et referansekorpus[^1424408534-1424160707-5], og gjennom utregning av ordenes nøkkelhet (keyness) [Altmeyer & Klein @154]. Dette innebærer en sannsynlighetsberegning om hvor vidt et ord forkommer oftere enn det som kan være tilfeldig. På norsk er det mest nærliggende å bruke Norsk dependenstrebank (NDT) utgitt av Nasjonalbiblioteket, som er en trebank bestående av avistekster, stortingsrapporter, stortingsdebatter og bloggtekster. Den består av rundt 300 000 tokens og er morfologisk og syntaktisk annotert. Det er også mulig å bruke Norsk aviskorpus som referansekorpus.[^1424408534-1424160707-6]

Altmeyer & Klein identifiserer de tolv mest signifikante[^1424408534-1424160707-7] nøkkelordene mellom hver av de tre forskjellige gruppene med spirituelle og\eller religiøse.

{@TODO: Sett inn tabell fra Altmeyer & Klein}

Mange av disse nøkkelordene er nok ikke overraskende, og Altmeyer & Klein skriver selv: «Comparing the key word list of both languages, surprisingly many similarities can be found. […] Compared to standard language, the semantic field for “spirituality” and “religion” in Germany and the USA seem to be astonishingly similar.» [Altmeyer & Klein @155]. Selv om dette tekstkorpuset kommer fra spørreskjema, vil det være nærliggende å sammenligne de semantiske feltene som oppstår i avis-materialet, for å se om det finnes likheter/forskjeller.




[^1424408534-1424160707-1] Smarttelefoner og lignende sender faktisk lyden over internett til en server som tar seg av dette.
[^1424408534-1424160707-2] Blant annet Shakespeare og Corpus of Early Modern English Witchcraft Pamphlets, se Ostling & Forest 2014, 554 for flere.
[^1424408534-1424160707-3] Se Smith 2004, Religion, religious,… {@TODO: Referanse}
[^1424408534-1424160707-4] Disse gruppene er «more religious than spiritual», «equally religious and spiritual», «more spiritual than religious» og «neither religious nor spiritual».
[^1424408534-1424160707-5] Altmeyer & Klein viser til «reference corpora of standard German and American language» [Altmeyer & Klein @153], som i dette tilfelle er American National Corpus (ANC) og Digitales Wörterbuch der Deutschen Sprache [Altmeyer & Klein @154]
[^1424408534-1424160707-6] Er det mulig når utvalget er et subset? {@TODO: Undersøk}
[^1424408534-1424160707-7] Altmeyer & Klein rapporterer en p-verdi på ≤ .000001
