Siden dette er et prosjekt som befinner seg i landskapet av det digitale humaniora må den metodologiske refleksjonen også omhandle hvilke muligheter og hindringer i prosjektet. I prosjektperioden har flere digitaliserte kilder blitt tilgjengelige, i tillegg til relevant programvare og oppdateringer til programmeringspråk. Dette har hatt ulike konsekvenser for effektivitet og mulighetene i prosjektet. Når det er sagt, de grunnleggende prinsippene og prosedyrene er stort sett de samme: En større mengde data må hentes inn og lagres på en måte som gjør den håndterbar. Den må struktureres og brytes ned til et format det er mulig å analysere. Den må analyseres, tolkes og kontekstualiseres.

Det som gjør forskning innenfor digital humaniora både spennende og frusterende er at digitale verktøy åpner for muligheter i alle delene av forskningsprosessen som vi ikke har hatt før uten tilgang på omfattende ressurser. Samtidig risikerer man at det lages verktøy som gjør det arbeidet man har lagt mye tid og energi på, på mangfoldig raskere tid. I retrospekt virker da denne innsatsen overflødig og en smule bortkastet. Derfor er det viktig at arbeidet med datamaterialet ikke fokuserer for mye på det partikulære i det tekniske, men på det som kan generaliseres til metodologiske refleksjoner i møtet med teori og data.

#Aviser som begrepshistorisk kilde

Aviser ses på som en god kilde til å forske på språk. I *Exploring Newspaper Language* {Andersen, 2012 #2191} hevder Gisle Andersen (red.) og Knut Hofland i introduksjonen at moderne korpus (i dette tilfellet Norsk aviskorpus) muliggjør «the study of  language change, neologistic usage and lexical productivity and creativity as it unfolds in written language» ({Andersen, 2012 #2191@2}. Videre argumenterer de for at avistekster er relevante som språkkorpus på grunn av deres tilgjengelighet, store tekstproduksjon, en stor tematisk bredde, og systematisk og koherente tekstkategorisering[ (Andersen & Hofland 2012,3 [van Dikj 1988; Cotter 2010]).])] {Andersen, 2012 #2191@3}. Dette er grunner til at et aviskorpus kan være en begrepshistorisk relevant kilde også. Andersen og Hofland argumenterer riktignok for et tekstkorpus basert på avistekster som er publisert på nettet (i tillegg til papir) som muliggjør en større grad av automatisering[^1424167180-1] av korpusdatabasen enn en database av digitaliserte avissider vil kunne.

Selv om et aviskorspus regnes som en strukturert og koherent samling av kildemateriale, utelukker det ikke at avisene har gjennomgått endringer i løpet av den tiden de har vært tilgjengelige. Før jeg går nærmere inn i innholdsanalysen av disse tekstene vil jeg kort redegjøre for den historiske bakgrunnen og utviklingen i det norske avislandskapet. Det er viktig å nevne at mediehistorie er et eget felt og at det som nå følger er innenfor prosjektets rammer kun er ment som en kort presentasjon for å kunne kontekstualisere analysen av spiritualitetsbegrepet, heller enn en mediehistorisk analyse av pressehistorien i seg selv.

Slike tekstkorpus og analyseverktøy blir stort sett brukt av språkforskere, men har i de siste årene stått sentralt i utviklingen av det såkalte «digitale humaniora». Fordi tekstkorpusene også er historiske kilder har man etterhvert fattet interesse for hvordan disse kan brukes i forbindelse med andre forskningsspørsmål som ikke nødvendigvis er primært språkvitenskapelige. I religionsvitenskapelig sammenheng har ikke slike tekstkorpus, eller analyseverktøy blitt brukt i utstrakt grad ennå utenfor det filologiske arbeidet med eldre primærkilder. Søk på «corpus linguistics» eller «quantitative text analysis» i de sentrale religionsvitenskapelige tidsskriftene[^1424167180-2] gir et begrenset antall treff, hvorav de fleste er relevant for bibel eller sanskrit-forskning ({@TODO: Finn eksempler}).

Et unntak er imidlertid en studie gjort av Michael Ostling og Richard Forest som de presenterer i artikkelen «‘Goblins, owles and sprites’: Discerning early-modern English preternatural beings through collocational analysis» {@TODO: Referanse} {Ostling, 2014 #2196}. Her tar de utgangspunkt i ti utvalgte tekstkorpus for henholdvis eldre engelsk.[^1424167180-3] Med utgangpunkt i ti ord[^1424167180-4] som omfavner såkalt «førnaturlige» vesener, undersøker Ostling & Forest hvordan disse fordeler seg innenfor ulike tekstsjangre; ordenes umiddelbare kontekst i såkalte konkordanser; samt kollokasjoner og synonymiseringer.

De metodologiske forutsetningene til Ostling & Forest er også relevant for dette prosjektet. De postulerer at «language is multi-voiced, and that the meaning of *fairy* (for example) is distributed across words and texts. Any instantiation of *fairy* contains the echo of many voices; utterances mean what they do by virtue of their historical and idiomatic patterns of relation to other utterances.» {Ostling, 2014 #2196@549}. Her drar de på det teoretiske tankegodset til Mikail Bakhtin, John Sinclair og Michael Stubbs. Det er utvilsomt Bakhtins konsept *heteroglossalia* — flerstemlighet — det vises til her, som legger vekt på at språk aldri er nøytralt og alltid relasjonelt. John (McHardy) Sinclair er en pioner innenfor korpuslingivistikk, og Michael Stubbs har vært aktiv i feltet i en lang årrekke. Sinclair skrev i sin tid verket *Corpus, Concordance, Collocation* {Sinclair, 1991 #2197} som i dag regnes som en klassiker.[^1424167180-5]

De to sentrale metodologiske premissene i korpuslingvistikk er at ords (1) konkordans — det vil si, umiddelbare setningskontekst — og (2) kollokasjon — det vil si, det før- eller ettergående ordet, kan brukes for å studere en hel rekke språkvitenskapelige spørsmål. Konkordans er i utgangspunkt en alfabetisk oversikt over de viktigste ordene brukt i en tekst, slik som man ofte finner bak i fagbøker som en *indeks*. Den første konkordansen hevdes å være igangsatt av dominikanske munker og lekbroren Hugh av Saint-Cher på begynnelsen av 1200-tallet. Dette ble til en indeks over den latinske bibelen *Vulgata* med side-, kapittel og kapitteldelmessig oversikt over hvor visse ord kunne finnes. Å lage slike konkordanser, som etterhvert også inkluderte tekstutdrag var før datamaskinene en tidkrevende prosess.

En konkordanse gir på så måte oversikt over ords frekvenser og distribusjoner i tekster. I korpuslingivistikken finner vi flere måter slike konkoranser brukes på. Ostling & Forester har benyttet seg av en type konkordanse som kalles *Key Word In Context* (KWIC). Dette er en tekstlig fremstilling hvor et nøkkelord settes på en kolonne med sin umiddelbare setningskontekst på hver side.

Eksempel på konkordanse fra søkestrengen «spiritu.\*» fra Norsk aviskorpus:

tidligere liv av Richard Sutphen, en hypnoseterapeut som omtales som en guru i     spiritualistbevegelsen    . I innslaget ser man Ari lene seg godt tilbake før han hypnotiseres og tar kontakt
Menneskene, sier hun og forklarer at musikken hennes inneholder en åndelighet eller     spiritualitet    som er knyttet til naturen. - Men jeg liker ikke å sette ord på det.
Hvordan ser du på religionens rolle i en konflikt som denne? ¶ - Jeg er egentlig mer    spirituell    enn bare baptist. Det viktigste vi kan gjøre, er å være tolerante, mener hun.

Ved å se igjennom slike lister får man raskt en idé om flere nøkkelord som kan være relevante å ta i betraktning i den videre analysen. Ostling & Forester fokuserer i sin analyse på nøkkelbegrepenes kollokasjoner og viser her til et sitat av John Rupert Firth: «You shall know a word by the company it keeps!» {Firth and Palmer 1968, 179 sitert fra \Ostling, 2014 #2196@551}. Kollokasjoner kan forstås på flere måter. I lingvistisk sammenheng kan det for eksempel være interessant å se hvordan ord forandrer mening ut fra kollokasjon, det vil si, hvilket ord de blir satt opp med. Som vi skal se er for eksempel *et spirituelt foredrag* ofte noe annet enn *en spirituell bok*. I visse sammenhenger vil kollokasjon vise til slike sammenhenger og ordpar som oppstår sammen så mange ganger at det ikke kan være tilfeldig. Med andre ord, vi finner ingen eksempler på at ordene *åndelig* og *trillebår *brukes sammen, og vil derfor i den sammenhengen ikke nødvendigvis regnes som en kollokasjon. Når det er sagt, det at vi kan se for oss hva utrykket *en åndelig trillebår* kan være (for noen vil kanskje dette også være intuitivt) røper en faglig spenning som er underliggende for mye av den metodologien dette prosjektet baserer seg på. Korpuslingvistikk hører som oftest til den grenen av språkforskningen som ikke godtar Noam Chomskys teori om at språk bygger på en dyp grammatikk (generativ grammatikk) som er felles for alle mennesker. I generativ grammatik er man som oftest opptatt av å studere syntaks, mens man i den kognitive lingvistikken er mer interessert i å studere det semantiske innholdet i et språk. En kognitiv lingvist vil kanskje argumentere for at det finnes semantiske koblinger til *åndelig* og *trillebår* som sannsynliggjør utrykket, hvor en generativ lingvist vil peke på at den oppfyller de grammatiske forventningene som en gyldig setning.

Målet med denne avhandlingen er ikke å granske disse teoretiske tilnærmingene til språk. Jeg foreslår derimot at disse metodene kan brukes utenfor disse språkteoretiske spørsmålene. Selv om det ikke vil forklare hvor språk kommer fra, eller hvordan det oppstår i hjernen, vil disse analysemetodene hjelpe oss til å få et overblikk over hvordan visse begreper har blitt tatt i bruk og utviklet seg over lang tid, i et stort tekstmateriale. Hvor man i begrepshistorie i stor grad har basert seg på kilder fra såkalt «privilegerte kanoniske tekster» {se\ Bergunder, 2014 #2187@258}, kan lingvistiske metoder brukes for å dekke et langt større materiale som er representativt for en større språkpopulasjon.

##Om tekstkorpi som inngår i studien

Det hevdes at Norsk aviskorpus gir basis for å vurdere reliablitet og statistisk distribusjon for lingivistisk bruk først og fremst på grunnlag av systematikken i innsamlingen og de metodiske mulighetene[^1424167180-6] korpuset gir for lingivistisk forskning. {Andersen, 2012 #2191@4} Samtidig stiller Andersen og Hofland seg enig med språkforskerne Adam Kilgarriff og Gregory Grefenstete (2003) at «the web is not representative for anything other than itself» (333) og hevder at Norsk aviskorpus ikke er tenkt som et representativt utvalg av en større populasjon, men snarere et forsøk på å inkludere *hele* populasjonen av norske avistekster på nett.

Denne delen tar utgangspunkt i et gjennomgang av spiritualitetsbegrepet slik det forekommer i lemmaene *ånd* og *spirit* i Norsk aviskorpus. Ut fra denne analysen vil vi få et bilde av hvordan disse begrepene har blitt brukt i et tekstmateriale på over 1,4 milliarder ord skrevet og publisert mellom 1998 og 2014. Det gir mening å begynne med dette tekstkorpuset fordi det er ferdig innsamlet og tilgjengelig med forskjellige verktøy i Corpuscle. Fordi metodologien i dette prosjektet i stor grad er på et eksperimentelt stadie og lite dokumentert fra før er det lurt å ta utgangspunkt i et teknisk rammeverk som er mest mulig ferdig, og dessuten brukt av andre. Arbeidet med Norsk aviskorpus har derfor to hovedmål som tjener forskningsspørsmålet. Det første er å undersøke spiritualitetsbegrepet innenfor den perioden korpuset dekker, den andre er å redegjøre for hvilke metodologiske grep som må tas for å gjøre nettopp dette. Disse vil danne grunnlaget for å undersøke de andre tekstkorpusene som jeg i stor grad er nødt til å samle selv.

Oversikt over tekstkorpus:

*   Norsk aviskorpus (1998–2014), Aksis (Knut Hofland)
*   Atekst-korpuset (1945–2014), Retriever (samlet av Knut Melvær)
*   NB aviskorpus (1800–2014), Nasjonalbiblioteket (samlet av Knut Melvær)
*   Verdidebattkorpuset (2009–2014), Vårt Land (samlet av Knut Melvær)
*   Norsk webkorpus, NoWaC (2009–2010), Universitetet i Oslo (Tekstlab)

Norsk aviskorpus er et tekstkorpus som gir tilgang på fulltekstsøk i en rekke nettaviser fra og med 1998. Gjennom web-appen Corpuscle kan man søke og få opp konkordanser, kollokasjoner og distribusjonslister. Dette er verktøy som er mye brukt innenfor korpus-lingvistikken for å studere språklige endringer.

Norsk aviskorpus består av Adresseavisen*, Aftenposten*, Bergens Tidende*, Dagsavisen*, Dagbladet*, Dagens Næringsliv*, Dag og tid, Firda, Fædrelandsvennen*, Gudbrandsdølen Dagningen, Hallingdølen, Hordaland, Klassekampen, Morgenbladet, Nationen, Nordlys*, Stavanger Aftenblad*, Sunnhordland, Sogn avis, Sunnmørsposten, Vikebladet, Verdens Gang*, Vårt land og Vest-Telemark blad (\* ble lagt til senere {@TODO: Finn eksakte årstall}). Her har vi altså en rekke nasjonale (f.eks Aftenposten, Dagbladet, Verdens Gang), regionale (f.eks Bergens Tidene, Stavanger Aftenblad, Nordlys), samt nisjeaviser som Klassekampen, Morgenbladet og Vårt Land.

## Om datainnsamlingen

Innsamlingen har vært nøkkelordsstyrt, det vil si at jeg i første omgang har brukt lemmaene *ånd* og *spirit* i korpussøket. Det vil si at denne delen av studien kun handler om spiritualitetsbegrepet der det representeres med disse ordene. Dersom det viser seg å være mulig å bygge en semantisk modell for spiritualitetsbegrepet, hvor vi plasserer visse «triggerord», satt i visse sammenhenger, kan vi gå tilbake til tekstkorpusene og hente ut sammenhenger som er semantisk assosierte for spiritualitetsbegrepet, men hvor disse to lemmaene ikke brukes.

For å finne frem til flest mulig sammenhenger har jeg brukt et søkespråk for *regulære utrykk* (*regular expressions*, eller *regex* på engelsk) som gjør det mulig å søke på åpne posisjoner og meta-utrykk for tegnsetting og setningselementer. Syntaksen for regulære uttrykk kan fort bli veldig kompleks, men i denne avhandlingen er det stort sett *jokertegnet* (wildcard) som nevnes. Denne markeres med et punktum etterfult av enten en asteriks (\*) eller et pluss-tegn (+). Et asteriks vil tillate hvilket som helst tegn inkludert ingen tegn, et pluss-tegn vil akseptere hvilket som helst tegn, men ikke ingen tegn. Dette vil bli klarere etterhvert som jeg gjør rede for fremgangsmåten. I Corpuscle får du i tillegg mulighet til noen spesifikke søkefunksjoner som går på hvordan teksten er tagget, dvs. om den inneholder informasjon om ordklasser og grammatikalske egenskaper, eller som går på posisjoner i setningene. Dette forutsetter imidlertidig at tekstkorpuset er annotert, eller *tagget*, hvilket kun en liten del av Norsk aviskorpus er.

Søket *["ånd.\*"]* vi for eksempel hente opp alle steder med et ord som begynner med «ånd». I Norsk aviskorpus vil det gi litt over 27 000 treff, med et brutto-ordliste[^1424167180-7] på 692 unike verdier. Corpuscle tar hensyn til kapitalisering, derfor må vi bruke søkestrengen ["[Åå]nd.\*"] for å få med treff hvor lemmaet brukes i begynnelsen av setning også. *[Åå]* betyr at ordet kan begynne med enten *Å* eller *å*. Et søk på *["[Ss]pirit.\*]* gir nesten 8 700 treff fordelt på 219 unike verdier i brutto-ordlisten.

Dette vil foreløpig kun omfavne ord som begynner på *ånd* eller *spirit*. De fleste av disse er semantisk relevante for denne studien. Jeg har valgt å ta vekk ord som «åpenbart» ikke er relevant. Dette har vært en kompleks øvelse, fordi prosjektet er induktivt styrt. Ta for eksempel treffet *Åndalsnes*. Sjekker man etymologien for stedsnavnet, finner man at det trolig er en omskriving fra *Åmdal* + *nes*, hvor førsteleddet kommer av gammalnorsk *ámr* som betyr *rustrød, mørk*.[^1424167180-8] Det kan også diskuteres hvorvidt ord som *åndsverk* eller *åndedrett* bør være inkludert, men slik jeg fortolker disse ordene, vil det være rimelig å anta at de har en semantisk assosiasjon med de sentrale lemmaene jeg har satt opp.

Lemmaene *ånd* og *spirit* brukes også i slutten av sammensatte ord på norsk. Derfor er vi nødt til å gjøre søk på *[".+ånd.\*"]* og *[".+spirit.\*"]* også. Ved å bruke plusstegnet forteller vi søket at vi tillater alle slags tegn før lemmaet, men ikke ingen tegn. Da vil vi sile ut søketreff som begynner på *ånd* og *spirit*. Vi får 672 576 treff for *.+ånd.\* med 18 275 unike treff. Dette inkluderer ord som *håndball* og *smilebånd*. For å sile vekk disse bruker jeg en annen søkestreng som tillater alle ord utenom de som har en *b* eller en *h* før *ånd*: *[".\*[acdefgijklmnopqrstuvwxyzæøå]ånd.\*"]*. Ingen relevante ord forsvinner i denne utsilingen. Vi med dette en liste litt over 9 800 treff fordelt på omtrent 1 000 treff. Mengden irrelevante ord er redusert betraktelig, men det er fremdeles behov for å manuelt sile ut ord som inkluderer feilstavinger som *månden*, eller nynorsk[^1424167180-9] som *måndag*. Søk på [".+spirit.\*"] gir 569 treff fordelt på 123 verdier. Flesteparten (230) av disse tilskriver seg til duplikater med henvisning til nyhetssaker om pyramidespillet *Aspiritus*.[^1424167180-10] Feilstavingen *whitespirit* og merkenavnet *Espirit* dominerer også denne listen.

Med dette utvalget fra Norsk aviskorpus har vi tilsammen 46 000 tekstlinjer som dekker så og si alle tilfeller hvor lemmaene *ånd* eller *spirit* har blitt brukt. Til sammenligning har lemma som *politikk.\** 185 793 linjer og *religion.\** 36 922.

Siden Norsk aviskorpus automatisk samler tekster fra norske nettaviser vil det være utfordringer av duplikater og enkelte feil i konkordansene. Vi må derfor være forsiktige med å gi tallene for stor betydning før datamaterialet er «vasket». For å gjøre datamaterialet enklere å jobbe med har jeg også tatt ut mer spesifikke konkordanser. For eksempel hvor jeg vil undersøke synonymiseringer har jeg tatt ut konkordansen for *.+ånd.\* og .\**. Hvor jeg vil undersøke hvem og hva som tilskrives åndelighet har jeg brukt *[".\*s"]["spiritualitet"]*.

Man kan allerede få et god idé om visse trender med dette datamaterialet slik det foreligger etter å bli hentet ut av Corpuscle. Det er problematisk å produsere statistikk ut fra det før duplikater (dvs. linjer som er like, men som dukker opp flere ganger i korpuset) er fjernet. En måte man kan gjøre dette på er å kjøre sorteringer etter forbokstaver av materiale. Da vil man finne klynger med linjer som er like, slik at man manuelt kan slette disse. Det finnes også egen programvare som gjør denne operasjonen enklere. En av disse er [*Open Refine*](!g "open refine") som først ble utviklet av Google, men som nå er sluppet som åpen programvare. Jeg bruker en distribusjon som heter *LODrefine*[^1424167180-11] som først og fremst er bygget for arbeid med såkalt *linked data*.[^1424167180-12] {@TODO: Jeg bruker jo egentlig ikke LODrefine lengre, pga UTF-8 issues}

*Open Refine* er laget for å takle store datasett og gjøre «vaskingen» enklere. Med *Cluster and edit*-funksjonaliteten kan Open Refine ved hjelp av forsjellige algoritmer[^1424167180-13] ikke bare finne identiske oppføringer, men også de som er såpass like at de antagelivis er det samme. Den vil for eksempel kunne lokalisere og jamstille *åndelig* og feilstavingen *åndleig*. I Open Refine kan man også bruke fassett- og filterfunksjoner når man skal undersøke spesifikke deler av datasettet. Det er også mulig å kjøre skript (det vil si, automatiske prosesser) på rekker og kolonner for å manipulere data eller lage nye kolonner basert på den. Open Refine kan også eksportere datamaterialet inn i mange format og kan på så måte brukes for å standardisere datasettet dersom man vil bygge et større tekstkorpus.


[^1424167180-1] Informasjon som utgivelsesdato, tekstforfatter, skriftsmål og tema kan trekkes ut fra metainformasjonen til web-artikkelen og legges inn som egne felt.
[^1424167180-2] For en bibliometrisk redegjørelse for hva som kan telle som sentrale tidskrift, se Engler 20?? {@TODO: Referanse} «In addition, ‘religion’ or ‘religious studies’ does not constitute a classification in Scopus or WoS. This makes it difficult to normalize data with reference to our discipline. Google Scholar has ‘Religion’ as a category, but the list mixes the study of religion\s and theology. This is not a trivial issue of intra-disciplinary boundary policing. Including theology drags the numbers down for the study of religion\s. If we are going to use bibliometrics to assess journals and scholars by field, we need to get the fields right.»
[^1424167180-3] Corpus of Early English Correspondence Sampler 2 (CEECS2), Corpus of English Dialogues (CED), Helsinki Diachronic Corpus (HDC)[early-modern components], Luminarium Editions, Renascence Editions, Shakespeare (Renascence Editions), Spenser (Renascence Editions), Perseus Digital Library (PDL), Witchcraft in Europe and America (WEA), Corpus of Early Modern English Witchcraft Pamphlets (CEMEWP)
[^1424167180-4] Ostling & Forest bruker her terms og tokens, de omtaler også ordene som leksemer (dvs. lexemes). I utvalget har de følgende: elf, fairy, familiar, goblin, imp, incubus, puck og sprite..
[^1424167180-5] Google Scholar rapporterer 4 743 siteringer til verket (19/11/14)
[^1424167180-6] Det er for eksempel mulig for forskere å søke på ordformer, lemma, ordklasser og lignende. (Andersen og Hofland 2012, 4)
[^1424167180-7] Mange av disse verdiene vil semantisk sett være like, men gjøres unike på grunn av skrivefeil, forskjellig tegnsetting eller to forskjellige skrivemåter.
[^1424167180-8] Se http://www.sprakradet.no/Tema/Fakta/Bynavn/#Å (18/11/14)
[^1424167180-9] Nynorsk er et problem som jeg må se litt nærmere på. Pga. *ande*. (som er et veldig vanlig ledd) {@TODO: Undersøk}
[^1424167180-10] Se for eksempel http://www.nettavisen.no/%C3%B8konomi/advarer-mot-nye-wgi/371719.html (19/11/14).
[^1424167180-11] http://sourceforge.net/projects/lodrefine/ (21/11/14)
[^1424167180-12] Universitetsbiblioteket i Bergen bruker LODrefine i sitt arbeid med marcus.uib.no. Det var også fra en av utviklerne på UB, Tarje Lavik, jeg fikk vite om refine. https://twitter.com/tarjelavik/status/530651802841395201
[^1424167180-13] Litt mer info om hvilke algoritmer den finner
